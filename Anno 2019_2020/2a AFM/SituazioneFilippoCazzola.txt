Situazione Filippo Cazzola:

Filippo, venerdì 18/10, dopo aver sentito la mia valutazione sulle lezioni precedenti, un 5.5, ha dato veramente di matto, prendendo ad urlare ed offendere il sottoscritto. Continuava a ripetere che lui non accettava assolutamente quel voto, ma non ha voluto in nessun modo ascoltare le mie ragioni del perché di quel voto. Dal punto di vista dell'impegno nell'attività proposte devo dire che tutto sommato si è dato da fare, con risultati quasi accettabili, ma il suo grande problema è il comportamento, dato che è sempre stato un elemento di disturbo sia per sè stesso che per gli altri, alzandosi senza permesso, facendo a volte versi e urli molto strani, infastidendo fisicamente gli altri ed anche offendendoli verbalmente. Lui, nel momento in cui siamo in laboratorio, ha solo in mente di giocare ad un gioco online a cui faccio giocare la classe se terminano l'attività proposta prima del suono della campanella, in modo da poter partecipare tutti assieme. Per cui il mio voto leggermente negativo tiene conto di questi fattori e il comportamento incide molto su questo, dato che hanno scelto di essere valutati su 3 componenti nel corso delle lezioni: comportamento, impegno e risultato nell'attività. 

La mia richiesta a Lei a quella di un colloquio verbale tra me, Lei e Filippo per cercare di sistemare la situazione e chiarire le mie motivazioni in un contesto civile, cosa che Filippo non ha accettatto durante la lezione, ed un richiamo scritto alla famiglia per quanto riguarda il comportamento ed il linguaggio che egli usa, sia verso i docenti (non sono l'unico che presenta questa situazione) sia verso i compagni, soprattutto certi. Se necessario, poi, un colloquio personale con la famiglia per capire le loro intenzioni.
